
# Sisällöntuotannon ohjeet

Ohjeet löytyvät sisällönsyöttölomakkeelta kunkin kohdan yhteydestä. Käyttöä helpottamaan on laadittu myös ohjevideoita. Löydät videot osoitteesta: https://www.youtube.com/watch?v=mxOiAiDbXWc

Alta löydät yleisiä ohjeita.

-----

## Sisällön lisääminen

Valitse lisäätkö tapahtuman, harrastuksen vai vapaan sivistystyön koulutuksen tai kurssin. Kunkin sisällön tiedot syötetään omalta välilehdeltään.

Tiedot voi syöttää suomeksi, ruotsiksi ja englanniksi. Voit halutessasi lisätä kieliversiot myös jälkeenpäin.

Voit käyttää tapahtuman, harrastuksen tai koulutuksen pohjana myös vanhaa sisältöä valitsemalla "Kopioi uuden tapahtuman pohjaksi". Omat sisältösi löytyvät sisällönhallinta-välilehdeltä.

-----

## Toistuva tapahtuma

Voit lisätä yksittäisen tapahtuman lisäksi sarjan tapahtumia. Lomakkeella on oma valintansa säännöllisesti, samoina päivinä toistuvia sisältöjä varten. Jos tapahtumat eivät noudata säännöllistä toistuvuutta, voit lisätä yksittäisiä kertoja sarjaan.

Tallentamisessa voi kestää hetken, jos tapahtumalla on useita päivämääriä. Julkaise sisältö -valinnan jälkeen odota hetki. Jos saat virheilmoituksen, tarkasta virheelliset kentät.

-----

## Sijainti- ja paikkatiedot

Voit kertoa sijainnin tapahtumapaikan tai osoitteen perusteella. Lisäksi tapahtuma, harrastus tai koulutus voidaan järjestää etänä, jolloin voit lisätä linkin ja tarvittavat lisätiedot.

-----

## Asiasanat

Sisällön luokittelu asiasanoilla on tärkeää, jotta eri sovellusten käyttäjät löytävät tapahtumasi, harrastuksesi tai koulutuksesi. Valitse sisältöä kuvaava luokka ja sopivat asiasanat. Usein kuvailuun riittää 1-5 asiasanaa.

-----

## Kuvien lisääminen

Kaikilla sisällöillä tulee olla kuva. Suosittelemme oman kuvan käyttöä. Voit ladata kuvan omalta koneeltasi. Organisaation tunnuksilla kirjautunut käyttäjä voi valita oman organisaation lisäämiä kuvia kuvapankista. Jos sinulla tai organisaatiollasi ei ole sisällölle kuvaa valitse jokin oletuskuvista.

-----

## Oman kuvan lataaminen

Muokkaa kuva ennen lisäämistä verkkoon sopivaksi vaakakuvaksi. Suosittelemme kuvasuhdetta 1920x1080px. Tiedostokoko korkeintaan 4 Mt. Sallitut tiedostotyypit: jpeg, webp ja png.

Lisätessäsi kuvan täytä myös sanallinen selitys kuvan sisällöstä (alt-teksti) sekä kuvan ja kuvaajan nimi. Alt-tekstin käyttö on pakollista EU:n laajuisen saavutettavuusdirektiivin vuoksi. Jos kuvaaja ei ole tiedossa, voit lisätä kenttään kuvan oikeudenomistajan. Kuvaaja-tieto on pakollinen lisenssien vuoksi.

Kuvien käyttöehdoista voit lukea lisää Käyttöehdot-välilehdeltä.

-----

## Mistä saan apua ja tukea?

Virhetilanteissa voit lähettää viestin lomakkeen vasemmasta laidasta löytyvän huutomerkki-ikonin kautta. Parannusideoita käyttöliittymään tai neuvoa voi kysyä osoitteesta <a href="mailto: linkedevents@turku.fi">linkedevents@turku.fi</a>. Rajapinnan kehityksestä Turussa vastaavat projektipäällikkö Mira Koivumäki-Lindholm ja työnjohtaja Ville Eemilä.

-----

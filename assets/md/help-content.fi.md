
# Linked Events lyhyesti

Syötä tapahtumatiedot kerralla hyödynnettäväksi monessa paikassa.

Linked Events on tapahtumatietokanta, joka perustuu avoimeen lähdekoodiin. Se ei itse ole tapahtumakalenteri, vaan tarjoaa tapahtumatiedot eri sovelluksille – myös muille kuin kaupungin omille. Tapahtumien ei siis tarvitse olla kaupungin järjestämiä.

<a class="underline" href="https://www.databusiness.fi/fi/linked-events" rel="external" target="_blank">Lue lisää</a>

## Linked Events -tapahtumarajapinnan käyttöehdot
Kaupungin tapahtumakalenteri: <a class="underline" href="https://kalenteri.turku.fi" rel="external" target="_blank">kalenteri.turku.fi</a>.
Linked Events -rajapinta: <a class="underline" href="https://api.turku.fi/linkedevents/" rel="external" target="_blank">Linkedevents API</a>.
Rajapinnan kehittäjäsivu: <a class="underline" href="https://dev.hel.fi/apis/linkedevents" rel="external" target="_blank">Helsinki Linkedevents API</a>.
Rajapinnan kehityksestä Turussa vastaavat: projektipäällikkö Mira Koivumäki-Lindholm ja työnjohtaja Ville Eemilä.

Linked Events -tapahtumatietokanta

Huolella syötetyt tiedot helpottavat tapahtuman löytämistä ja tiedon käyttämistä eri sovelluksissa.

-----

### A. Yleistä

<br>

1. **Linked Events on Turun kaupungin tapahtumatietokanta**. Palveluun syötetyt tapahtumat siirtyvät automaattisesti kaupungin tapahtumakalenteriin, muille sivustoille ja muihin kuin kaupungin ylläpitämiin kalenterisovelluksiin. Tapahtuman kuvaus kannattaa siksi laatia helposti ymmärrettäväksi eri käyttöpaikoissa.

2. **Tapahtumien ilmoituslomake** on osoitteessa <a class="underline" href="https://testilinkedevents.turku.fi/" rel="external" target="_blank">https://testilinkedevents.turku.fi/</a>. Käyttöoikeuden saa kirjautumalla ensin palveluun ja lähettämällä tämän jälkeen oikeuksien vahvistuspyynnön. Ilmoituslomaketta voi käyttää missä vain, myös mobiililaitteilla. Muokkausoikeus on oman organisaation tapahtumille.

3. **Turun kaupunki mahdollistaa tapahtumien syöttämisen tietokantaan**. Tapahtumien ei tarvitse olla kaupungin järjestämiä eikä niiden tarvitse olla kaikille avoimia, mutta rajoitukset on kerrottava selkeästi tapahtuman kuvauksessa.

4. Palvelussa voi a) **hakea kaikista kaupungin tapahtumista**, b) **selata, muokata ja poistaa oman organisaation tapahtumia** ja c) **lisätä uusia tapahtumia**. Toistuvan tapahtuman kaikki päivät voi lisätä samalla kertaa.

### B. Organisaatiotunnukset

<br>

1. **Jos organisaatiosi julkaisee usein tapahtumia ja/tai monen henkilön toimesta**, tarjoamme mahdollisuutta käyttää organisaatiotason tunnuksia. Tällöin saman organisaation henkilökunta voi helposti hallita, syöttää ja julkaista organisaation tapahtumia.
   
2. **Ota yhteyttä sähköpostitse** osoitteeseen <a href = "mailto: linkedevents@turku.fi">linkedevents@turku.fi</a> jos haluatte ottaa käyttöön organisaatiotunnukset.

### C. Tapahtuman lisääminen

<br>

5. **Lisää uusi tapahtuma**: tapahtuman tiedot voi syöttää suomeksi, ruotsiksi ja englanniksi. Tiedot on hyvä täyttää eri kielillä varsinkin suurissa ja kielikohderyhmille sopivissa tapahtumissa.

 5.1 **Täytä tiedot niin laajasti ja tarkasti kuin**. Lomakkeen ohjetekstit avustavat täyttämisessä.

 5.2 **Lisää kuva aina, kun mahdollista**. Katso tarkemmat ohjeet alempana.

 5.3 **Voit lisätä useana päivänä toistuvan tapahtuman**. Toistuvan tapahtuman lisäämiseksi on Lisää uusi ajankohta -valinta ja säännöllisesti toistuvalle tapahtumalle oma Toistuva tapahtuma -työkalu. Jos tapahtumalla on monta päivämäärää, sille luodaan automaattisesti ylätapahtuma.

 5.4 **Tapahtuman paikka valitaan kaupungin toimipisterekisterin paikoista**. Osoitetiedot haetaan automaattisesti, kun oikea paikka löytyy. Voit tarkentaa saapumisohjeita lisätiedot-kentässä.

 5.5 **Tapahtuman luokittelu asiasanoilla on tärkeää, jotta eri sovellusten käyttäjät löytävät tapahtuman**. Valitse muutama asiasana ja suosi niitä, joita on käytetty useissa tapahtumissa. Asiasanat (ks. <a class="underline" href="https://finto.fi/yso/fi" rel="external" target="_blank">YSO-sanasto</a>) löytyvät useimmiten monikkomuodossa, esim. kirjat, perheet, näytelmät ja maalaukset.

 5.6 **Pääkategoriat ja kohderyhmät ovat ensijaisesti turku**.fi-sivustoa varten, mutta niitä saatetaan hyödyntää myös muissa tapahtumasovelluksissa.

 5.7 **Tallentamisessa voi kestää hetken, jos tapahtumalla on useita päivämääriä**. Julkaise tapahtuma -valinnan jälkeen odota hetki, jolloin lomakkeen pitäisi siirtyä seuraavaan näkymään. Jos saat virheilmoituksen, tarkasta virheelliset kentät.

 5.8 **Voit käyttää uuden tapahtuman pohjana myös vanhaa tapahtumaa**. Uuden tapahtuman tietojen pohjana voi käyttää vanhaa avaamalla tapahtuman ja valitsemalla "Kopioi uuden tapahtuman pohjaksi". Omat tapahtumat ovat Tapahtumien hallinnassa.

### D. Virhetilanteet ja ehdotukset

<br>

6. Virhetilanteissa voit lähettää viestin lomakkeen vasemmasta laidasta löytyvän huutomerkki-ikonin kautta. Parannusideoita käyttöliittymään tai neuvoa voi kysyä osoitteesta <a class="underline" href="mailto:driveturku@turku.fi" rel="external">driveturku@turku.fi</a>.


### E. Kuvien lisääminen rajapintaan

<br>

**Muokkaa kuva ennen lisäämistä verkkoon sopivaksi vaakakuvaksi**. Kuvan suhde on 3:2 eli esimerkiksi 1200 x 800 px. Tiedostokoko korkeintaan 2 Mt. Pidä tiedostokoko kuitenkin mahdollisimman pienenä mobiilikäyttö huomioiden. Sallitut tiedostotyypit ovat jpeg, gif ja png.

Alt-teksti eli kuvan sisällön sanallinen kuvaus

Alt-teksti eli kuvan vaihtoehtoinen teksti on kuvan sanallinen kuvailu sellaisille henkilöille, jotka eivät syystä tai toisesta voi nähdä itse kuvaa. Alt-teksti on pakollinen kenttä.

Kuvaile alt-tekstissä lyhyesti kuvan sisältö, esimerkiksi "Lapsia leikkimässä päiväkodin pihalla". Huomioi, että alt-teksti ei ole kuvateksti. **Alt-tekstissä ei siis saa kertoa sellaisia asioita, jotka eivät näy suoraan kuvassa.**

**Alt-tekstin käyttö on pakollista EU:n laajuisen saavutettavuusdirektiivin vuoksi**.

### Kuvateksti ja kuvaaja

<br>

Kuvatekstissä voit kertoa hyvin lyhyesti lisätietoja kuvasta ja tapahtumasta. Kuvaaja-kenttä on pakollinen. Jos kuvaaja ei ole tiedossa, voit lisätä kenttään kuvan oikeudenomistajan. Kuvaaja-tieto on pakollinen lisenssien vuoksi.

### Lisenssi

<br>

**Varmista aina, että sinulla tai edustamallasi taholla on oikeus käyttää kuvaa tapahtuman markkinoinnissa**. Kuvan käyttöoikeuden varmistaminen on aina kuvan syöttäjän vastuulla.
Myös oikean lisenssin valinta on käyttäjän vastuulla.

CC 4.0 BY = kuvaa saa jakaa ja käyttää vapaasti, kun tekijätiedot mainitaan (ks. <a class="underline" href="https://creativecommons.org/licenses/by/4.0/" rel="external" target="_blank">lisätietoja</a>)
Käyttö rajattu tapahtuman yhteyteen = kuvaa saa käyttää ja jakaa vain tapahtumatiedon yhteydessä.

Jos kuvaajan tai kuvan oikeudenomistajan kanssa ei ole erikseen muuta sovittu, valitse kuvalle lisenssi "Käyttö rajattu tapahtuman yhteyteen".

<a class="underline" href="https://api.hel.fi/linkedevents/v1/" rel="external" target="_blank">Events only -lisenssin määritelmä</a>

<br>

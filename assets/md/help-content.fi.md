
# Mikä Linked Events on?

Varsinais-Suomen Linked Events on tapahtuma-, harrastus- ja koulutustietojen avoin tietokanta.

Linked Eventsiin syötetyt koulutussisällöt ovat Varsinais-Suomessa pääasiassa vapaan sivistystyön kursseja.

-----

# Missä sisältöni näkyvät?

Tietokantaan syöttämäsi tiedot ovat erilaisten sovellusten käytettävissä. Syöttämäsi tapahtumatieto voi näkyä esimerkiksi kuntien tapahtumakalentereissa, koulutus- ja kurssisisältö oppilaitosten koulutuskalentereissa ja harrastustieto seurojen ja yhdistysten omilla sivuilla. Sisällön kuvaus kannattaa siksi laatia niin, että se on helposti ymmärrettävä eri käyttöpaikoissa.

Sisältöjä pääset syöttämään ilmoituslomakkeella. Lomakkeen löydät Linked Events -palvelun etusivulta kohdasta: ”Lisää uusi sisältö”. Ilmoituslomaketta voi käyttää myös mobiililaitteilla.

-----

# Miten aloitan käytön?

## Yksityishenkilönä

Kirjaudu ja tunnistaudu palveluun. Tunnistauduttuasi sinulla on oikeus lisätä sisältöä Linked Eventsiin.

## Organisaationa

Jos organisaatiosi julkaisee usein tapahtumia ja/tai monen henkilön toimesta, tarjoamme mahdollisuutta käyttää organisaatiotason tunnuksia. Tällöin saman organisaation henkilöt voivat helposti hallita, syöttää ja julkaista oman organisaationsa tapahtumia.

 **Pyydä organisaatiotunnuksia osoitteesta:** <a href="mailto: linkedevents@turku.fi">linkedevents@turku.fi</a>

----
